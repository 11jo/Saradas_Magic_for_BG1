//======================================================================//
 MOD:  SARADAS MAGIC V_1.0 (per BG:EE V1.2)
 AUTORE: SARADAS (saradas85@gmail.com)
 (http://forum.baldursgate.com/profile/482/Saradas)
 



//----------------------------------------------------------------------//
DI COSA SI TRATTA?:


Saradas Magic è un mod che introduce un nuovo NPC non giocabile, Saradas l'arcimago, che interagirà in vari modi col gruppo della progenie di Bhaal.
E' possibile trovarlo nel tempio all'interno della Locanda del Braccio Amico.
Oltre ad avere diversi dialoghi esclusivi che prendono luogo man mano che la trama prende corpo, offre:

- Identificazioni a prezzo ridotto
- Cure, quando uno o più membri del gruppo sono gravemente feriti
- Un'avanzata intelligenza artificiale che offre uno scontro epico a chiunque si senta abbastanza coraggioso di affrontarlo
- Un negozio con articoli esclusivi


In quest'ultimo è possibile trovare 7 nuovi incantesimi arcani:

- Teletrasporto senza errore
- Vento sferzante
- Campo gravitazionale
- Orrida trasformazione
- Risucchiare incantesimo
- Combustione spettacolare
- Supremazia di Tenser

(provate pure a rubarli se ne avete il coraggio :]  )



Lo scopo è di migliorare l'approccio tattico, in veste di mago, alle battaglie della Costa della Spada, creando decine di nuove
combinazioni devastanti.

Teletrasportati dietro un avversario per poi trasformarlo in un patetico zombie.
Evoca un principe demoniaco per dilaniare i tuoi nemici.
Trasformati in un temibile Lich e risucchia la linfa vitale dei tuoi rivali fino a mandarli nell'abisso.
Rendi il più pericoloso dei maghi docile come un gattino rubandogli i suoi sortilegi o avvolgendolo in un'esplosione di magia selvaggia.
Schiaccia la volontà dei tuoi nemici per poi finirli con un proiettile di energia spirituale.
Prendi le sembianze di un drago e semina sgomento ovunque tu vada!

Tutto ciò è possibile grazie agli incantesimi di livello epico, disponibili per ciascuna specializzazione magica, insegnati da Saradas:

- Esplosione spirituale (Invocazione)
- Difesa impenetrabile (Abiurazione)
- Fragilità dell'io (Alterazione)
- Evoca Diavolo di Baator (Evocazione)
- Prevedere il futuro (Divinazione)
- Folle abnegazione (Incantamento)
- Schiera d'ombre (Illusione)
- Doni della morte (Necromanzia)
- Conoscenza dell'erudito (Generalista)
- Esplosione di magia selvaggia (Magia selvaggia)
- Sangue di Drago (Discepolo del Drago)

(funzionanti su maghi puri, multi-classe e bi-classe)


//----------------------------------------------------------------------//
COME INSTALLARE IL MOD:

-Estrarre la cartella "Saradas_Magic" (non i file singolarmente) e il file "setup-saradas_magic.exe" sotto  X:\BGEE\Data\00766.

-Assicurarsi che in quel percorso file ci sia una cartella col nome "override". Se non c'è, createla.

-Ora avviate l'eseguibile, vi chiederà in che lingua preferite giocare a BG:EE, selezionate "italiano" e poi [I] - installa.

Al termine dello spostamento dei file il programma vi dirà che il mod è stato installato correttamente.




//----------------------------------------------------------------------//
COME DISINSTALLARE:

E' semplicissimo, basta avviare nuovamente l'eseguibile e selezionare [U]-uninstall.
Tutti i file relativi al mod saranno eliminati dalla cartella override senza compromettere in alcun modo l'integrità del gioco.




//----------------------------------------------------------------------//
VUOI COLLABORARE?

Saradas Magic è stato creato in Italiano, ma con l'ambizione di renderlo fruibile, in futuro, a giocatori di altre nazionalità.
Per questo ho creato tutti i contenuti secondo un procedimento che ne rende facile la traduzione in momenti successivi al rilascio.
Se hai provato Saradas Magic, sei soddisfatto del mio lavoro e conosci lingue straniere, sentiti libero di contattarmi per collaborare
direttamente con me alla traduzione dei contenuti.
All'interno della cartella "Saradas_Magic" che troverai nell'archivio estraibile, puoi trovare una sottocartella col nome "italiano".
Lì troverai quattro file con estensione .TRA
Aprili con un programma di modifica dei file di testo (consiglio vivamente ConTEXT: ottimo e gratuito --> http://www.contexteditor.org/)
e sostituisci tutti i contenuti in italiano che trovi all'interno dei simboli ~~
Esempio:  @10=~Campo gravitazionale~   diventerà  @10=~Gravitational field~

Per favore, contattami all'indirizzo email indicato a inizio documento sia se intendi aiutarmi con la traduzione, sia se intendi redistribuire il mod.




//----------------------------------------------//
NOTE:

Il mod introdurrà pesanti squilibri in BG:EE poichè è stato concepito per BG2:EE.
L'intento di adattarlo a BG:EE è quello di dare un'esperienza di gioco alternativa ai giocatori cui piace il power-play o a chi rimuove
il cap d'esperienza.
Serve anche a dimostrare i contenuti del mod stesso in attesa dell'uscita di BG2:EE.
Il mod può essere installato in qualunque momento, senza compromettere la partita attuale, rendendo comunque fruibili al 100% i suoi contenuti.







Buon divertimento, giovane avventuriero! :)

SARADAS


AGGIORNAMENTI: V_1.1

* La magia Campo Gravitazionale è stata ribilanciata. Ora il tiro salvezza dei nemici è effettuato con un bonus di +2.